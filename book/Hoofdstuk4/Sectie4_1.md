## § 4.1 Waarnemen met behulp van spectra. 

Tot in de 19e eeuw beperkten de sterrenkundigen zich vrijwel alleen tot de bewegingen van de hemellichamen. Toen men op een gegeven moment het licht van een ster kon
ontleden door er een spectrum van te ontwerpen, kwam er een rijke bron van nieuwe informatie beschikbaar (zie fig.45).
In deze figuur is een continu emissie-spectrum te zien met absorptielijnen.

FIGUUR 45: Deel van het zonnespectrum (positief) van λ = 390 nm (uiterst violet) tot λ = 540 nm (groen). Bij enkele spectraallijnen zijn identificaties onder het spectrum bijgeschreven.


## § 4.2 Spectra van sterren en planeten.
In deze paragaaf beschrijven we kort het uiterlijk van spectra van sterren, planeten en nevels. Op de verklaring van deze waarnemingen gaan we in de volgende hoofdstukken in.

### a. Zon en sterren
De Zon en de meeste sterren laten een continu emissiespectrum met absorptielijnen zien. Het aantal lijnen en hun sterkten verschillen van ster tot ster. Figuur 45 laat een deel van het zonnespectrum zien.
De spectraallijnen blijken niet helemaal donker te zijn. Ook in de spectrale lijnen zenden sterren licht uit, maar wel minder dan het continue spectrum.

### b. Planeten
Spectra van planeten vertonen veel overeenkomst met het zonnespectrum. Zie figuur 46. De planeten zenden zelf bijna geen zichtbare straling uit. Het licht dat wij ontvangen is grotendeels teruggekaatste zonnestraling. De atmosfeer van de planeet kan voor selektieve absorptie zorgen.

FIGUUR 46: Vergelijking tussen het zonnespectrum (a), Saturnus (b), Jupiter (c) en het absorptiespectrum van NH₃ in het laboratorium in het nabije infrarood (d). (positieven).	
De golflengteschaal is in nanometers.	

	
### c. Nevels
Om sommige sterren worden lichtende nevels waargenomen. Zo'n nevel vertoont een emissiespectrum met heldere lijnen. Figuur 47 geeft de spectra van een aantal nevels.


FIGUUR 47: Spectra van 4 lichtende nevels, aan de rechterzijde aangegeven door hun nummers uit de New General Catalogue. De bovenste strip geeft het vergelijkingsspectrum van Fe, ter ijking van de golfiengteschaal. De golflengten en de identificaties van de emissielijnen in de nevelspectra staan langs de bovenrand.


## §4.3 Temperaturen van sterren
Het vastleggen van de stralingskromme van een ster vereist nauwkeurige metingen. Om uit het door 1 m² steroppervlak uitgestraalde vermogen het op Aarde ontvangen vermogen te berekenen moeten de straal van de ster en de afstand tot de ster bekend zijn.
Voor een aantal sterren heeft men de stralingskrommen in absolute maat en daarna ook de effectieve temperatuur kunnen vastleggen. Bij elk van deze gevallen bleek de stralingskromme wat te slingeren om de bij de effectieve temperatuur passende kromme van
Planck voor een zwart oppervlak, maar de slingeringen zijn doorgaans niet erg goot.
Als men de afstand tot de ster en de straal van de ster niet kent kan toch de effectieve temperatuur bepaald worden omdat de vorm van de relatieve en de absolute stralingskromme hetzelfde zijn. Het zou een zeer tijdrovend werk zijn om voor de zeer vele zwakke sterren dergelijke relatieve stralingkrommen op te nemen. Nemen we echter genoegen met een wat kleinere nauwkeurigheid, dan is er een veel snellere methode:
Meet het vermogen in slechts twee, liefst vrij ver uiteenliggende golflengtegebiedjes. Bijvoorbeeld het vermogen $E_b$ in een golflengtegebiedje in $Δλ_b$ (b=blauw) en het vermo-
gen $E_r$ in $Δλ_r$	(r=rood).
<u>**De verhouding $E_b/E_r$ is dan een maat voor de vorm van de stralingskromme, en  daarmee voor de effectieve temperatuur van de ster.**</u>
Deze maat is onafhankelijk van de straal van de ster en de afstand tot de ster. (zie figuur 48)

FIGUUR 48: De stralingskrommen van twee sterren. Spectrale lijnen zijn schematisch weergegeven. De stippellijnen geven Planckse krommen weer.

Figuur 48 geeft de stralingskromme voor twee sterren van verschillende temperatuur. Op de golflengte-as zijn de gebiedjes aangegeven waarin de vermogens gemeten worden.
De verhouding Eb/E, neemt toe met toenemende temperatuur.
Een eenvoudige maar vrij ruwe ijkgrafiek krijgt men door aan te nemen dat de stralingskrommen vrijwel niet afwijken van Planckse krommen (fig. 49).
Deze methode is gevoelig voor lage temperaturen, omdat de k-urve daar redelijk steil loopt.
Voor de zon geeft de methode een afwijking van 3,5%.

FIGUUR 49: ijkgrafiek voor de bepaling van $T_\text{eff}$ voor sterren. De gekozen goltengtegebieden liggen in het blauw (450 nm) en in het rood (650 nm). $Δλ_r$ en $Δλ_b$ zijn even brede golflengtegebiedjes. De waarde voor de zon is weergegeven met een ⨀.


Het is duidelijk dat de methode om de effectieve temperaturen te bepalen principieel niet verandert indien andere dan de hier genoemde golflengtegebiedjes worden gekozen. Doorgaans zal men de gebiedjes vrij groot kiezen (bijvoorbeeld 100 nm) om voldoende vermogen te ontvangen van zwakke sterren.
De ijkgrafiek moet natuurlijk aan de gekozen golflengtegebieden worden aangepast. Praktisch voert men de hier beschreven techniek voor temperatuurbepaling op twee manieren uit:
-   Foto-elektrisch door een fotocel in het brandvlak van de kijker te plaatsen en daar afwisselend twee kleurfilters (bijvoorbeeld blauw en rood) voor te plaatsen. Men meet dan ster na ster.
-   Fotografisch door achtereenvolgens dezelfde hemelstreek op bijvoorbeeld blauwge-voelige film (eventueel met een blauw doorlatend filter) en op roodgevoelige film (met een rood doorlatend filter) vast te leggen. Op zo'n tweetal opnamen zijn de gegevens voor vele sterren tegelijk vastgelegd. Het vergt dan echter naderhand nog wel tijd om uit de op film vastgelegde sterbeeldjes de verhouding $E_b/E_r$ af te leiden.


## § 4.4 De stralingskromme van de Zon.
De Zon is een hete gasbol met TeEf = 5800 K. Als het door de Zon uitgezonden vermogen voor alle golflengten gemeten wordt, is het mogelijk een stralingskromme te maken (fig. 50).
De stralingskromme van de Zon valt niet samen met één Planckse kromme. Wel kunnen we uit vergelijking met Planckse krommen vrij nauwe grenzen aangeven voor de temperatuur, namelijk tussen 5700 K en 6000 K.
Op het eerste gezicht lijkt het vreemd dat de stralinkromme van de Zon niet samenvalt met één Planckse kromme, de absorptiedikte van de Zon is immers zeer groot. De
afwijkingen worden veroorzaakt doordat de temperatuur van het zonnegas	naar het
centrum van de Zon steeds toeneemt: de gaslagen hebben een toenemende temperatuur.  Verder is de ondoorzichtigheid van het zonnegas afhankelijk van de golflengte.

FIGUUR 50: Stralingskromme voor het midden van de zonneschijf. Ter vergelijking zijn enkele Planckse krommen voor temperaturen van 5800 K tot 6300 K gegeven.

## § 4.5 Het 3-lagen model van de Zon.
In deze paragraaf zullen we de gemeten stralingskromme verklaren met twee gegevens: 
-   De ondoorzichtigheid van het zonnegas is afhankelijk van λ 
-   De temperatuur in de zonnelagen neemt toe in de richting van het centrum van de Zon.

Aangezien de buitenste lagen van het zonnegas rusten op de daaronder gelegen lagen,
neemt de druk met de diepte sterk toe, precies zoals dat in de aardse atmosfeer het
geval is. Dit is te zien in figuur 51.
Hoe dieper we vanuit de ruimte de aardse atmosfeer binnendringen, hoe hoger de druk wordt. Een dergelijke figuur kun je dus ook schetsen voor de Zon, alleen nu is 'hoogte nul' de kern van de Zon in plaats van het aardoppervlak.

Aangezien de druk en de dichtheid van een gas ongeveer evenredig met elkaar zijn (wanneer, zoals in ons	geval, de temperatuur niet sterk varieert), neemt ook de dichtheid van het gas sterk met de diepte toe.	Daardoor neemt ook de ondoorzichtigheid	
sterk met de diepte toe. Hieruit volgt weer dat de absorptiecoëfficiënt sterk toeneemt met de diepte, zie figuur 52.	


FIGUUR 52:

Er zijn in dit verband drie lagen in de zonne-atmosfeer te onderscheiden:
le laag:	De buitenste laag (corona en chromosfeer). Deze is weliswaar heel groot maar is zo ijl dat de absorptiedikte heel klein is. Deze laag straalt zelf wel iets maar geeft een te verwaarlozen bijdrage aan het totaal uitgezonden vermogen.
2e laag:	De dieper liggende, gedeeltelijk doorzichtige laag (fotosfeer). De absorptiedikte is groter zodat deze laag zelf veel straling uitzendt. Hier komt vrijwel alle straling vandaan die wij waarnemen.
3e laag:	De volkomen ondoorzichtige laag. De straling die hier ontstaat wordt in de 2e laag weer geabsorbeerd en kan ons dus niet bereiken.
 
Figuur 53b is gelijk aan fig. 7 uit Appendix A.
Voor kleine k(λ) geldt: Eλ(d) = Bλ·k(λ)·d met k(λ) < 0,1 (Kirchhoff - le laag).
Voor grote k(k) geldt: Eλ(d) = Bλ met k(λ) > 3 (Planck - 3e laag).
Voor tussengelegen waarden van k(λ) geldt de exacte formule A-12 uit Appendix A (2e laag).

FIGUUR 53a.	FIGUUR 53b. 



Als de absorptiecoëfficiënt varieert met de golflengte dan varieert ook de ligging van laag 2, de gedeeltelijk doorzichtige laag. Een grotere absorptiecoëfficiënt betekent dat laag 2 bij kleinere dichtheden ligt, dus verder naar buiten. Gecombineerd met het gegeven dat de temperatuur in de Zon naar buiten afneemt, houdt dit in dat voor een golflengte waar de absorptiecoëfficiënt (ondoorzichtigheid) groot is, de straling uit een laag komt met lagere temperatuur dan voor een golflengte waar de ondoorzichtigheid klein is. Volgens deze redenering straalt de Zon weliswaar volgens de wet van Planck, maar bij elke golflengte behoort het uitgezonden vermogen bij een laag met een andere temperatuur.

FIGUUR 54: De ijle buitenste lagen (1) van de Zon zijn geheel doorzichtig. De daarop volgende gedeeltelijk doorzichtige laag (2) zendt straling uit waarvan een gedeelte de waarnemer kan bereiken. Daaronder ligt een volledig ondoorzichtig gebied (3). De ligging van de waarneembare laag is afhankelijk van de absorptiecoefficient, dus van de golflengte.

Figuur 50 laat zien dat het uitgezonden vermogen bij een golflengte λ = 400 nm past bij een stralende laag met een temperatuur van ongeveer 6500 K. Bij een golflengte van
= 800 nm behoort een stralende laag met een temperatuur van ongeveer 6000 K. Hieruit volgt dat de 400 nm-straling uit een meer naar binnen gelegen laag komt. De absorptieco-efficiënt is dus kleiner. Zie ook figuur 55, waar de absorptiecoëfficiënt is weergegeven voor temperaturen en dichtheden die in de zonneatmosfeer heersen.



FIGUUR 55: De continue absorptiecoefficient voor het zonnegas in het zichtbare en nabije infrarode gebied, voor de laag waar T = 5600 K en voor de laag waar T = 5100 K. De absorptiecoefflcient neemt voor alle golflengten sterke met de diepte toe, vooral ten gevolge van de toenemende dichtheid. Het relatieve verloop van de absorptiecoefflcient met de golflengte houdt hetzelfde karakter voor de verschillende temperaturen.

Het verloop van de temperatuur met de diepte is weergegeven in figuur 56. De temperatuur
van de zonneatmosfeer neemt toe in de richting van het centrum. De laag waaruit alle zichtbare en infrarode zonnestraling afkomstig is heeft slechts een dikte van 500 km.
In deze dunne schil verloopt de temperatuur van T = 4200 ± 200 K tot T = 6800 K ± 100 K.
De effectieve temperatuur $T_\text{eff}$ = 5800 K is dus ongeveer de gemiddelde temperatuur van de stralende laag.

FIGUUR 56.

## § 4.6 Spectra van gassen in het laboratorium. 
Figuur 57 geeft een deel van het spectrum van Thallium weer zoals dat is opgenomen in het laboratorium.

FIGUUR 57: Een deel van het ultraviolette gebied van het spectrum van Thallium. Op de opname is een nevenserie met seriegrenscontinudm zichtbaar. De seriegrens ligt ongeveer bij 240,0 nm.

I
In de spectra van gassen vallen vooral de spectrale lijnen op. Met het atoommodel van Bohr is het ontstaan van deze lijnen te begrijpen. Het continue deel van het spectrum van deze gassen is doorgaans minder opvallend. In de foto van het spectrum van Thallium is een deel van het continue spectrum goed zichtbaar. Opvallend is de scherpe grens, juist daar waar een seriegrens ophoudt. het bestaan van deze grens is te begrijpen mèt het atoommodel van Bohr. Voor energieën groter dan de ionisatie-energie kan het atoom worden geïoniseerd; de resterende enere wordt aan het vrijkomende elektron meegegeven als kinetische energie. Omdat **iedere** energie groter dan de ionisatie-energie kan worden opgenomen ontstaat er dus een continu spectrum: het **seriegrenscontinuüm**.
Ook het spectrum van atomair waterstof bestaat uit lijnenreeksen en de bijbehorende grenscontinua (zie fig. 59).
Voor het waterstofatoom is het mogelijk theoretisch alle energieniveaus te berekenen. Bij waterstofachtige ionen zoals $\text{He}^+$ en $\text{Li}^{++}$ kan dit ook.
Voor de niet-waterstofachtige atomen is berekening van de energieniveaus moeilijk omdat de invloeden van de vele elektronen op elkaar lastig in rekening te brengen zijn.
Onze kennis van de energieniveaus van ingewikkelder atomen en ionen berust daarom vooral op laboratoriummetingen van de spectra van deze atomen en ionen. Elk atoom (of ion of molecuul) heeft een karakteristiek spectrum met lijnen op vaste golflengten. De sterkten van de lijnen en continua hangen echter van de temperatuur en de druk af. (zie figuur 58)


FIGUIJR 58: Een ultraviolet gedeelte uit het emissiespectrum van VANADIUM, opgenomen van lichtbronnen met verschillende temperaturen.
a. vonkspectrum (T > 6000 K); b. boogspectrum (T ≈ 4000 K); c t/m e: spectra van Vanadiumdamp in een oven met verschillende temperaturen (c: 2300 K; d: 2000 K; e: 1700 K). De golflengteschaal is in nanometers.

FIGUUR 59: 	(a): Schema van de energieniveaus van het water	stofatoom.
(b): het spectrum van atomair waterstof (schematisch).

## § 4.7 Spectra van de sterren. 
In de spectra van de sterren zien we donkere spectrale lijnen zich aftekenen op een helder continuüm. Vergelijken we het spectrum van de ster a Cygni met het spectrum van
waterstof (figuur 60), dan valt het op dat een reeks van sterke lijnen samenvalt met de Balmerreeks.
Bij een golflengte van 364,6 nm, de seriegrens van de Balmerreeks, is een sprong in de helderheid van het continuüm in het sterspectrum waar te nemen: de zogenaamde "Balmersprong". Deze balmersprong en de sterke Balmerlijnen zijn heel goed waar-
neembaar in de spectra van vrijwel alle sterren met effectieve temperaturen van ongeveer 10.000 K.
Een voor de hand liggende conclusie is dat althans dit type sterren zeer veel waterstof bevat.
Het waargenomen helderheidsverloop in het spectrum is te verklaren uit het verloop van de absorptiecoëfficiënt van het waterstofgas (theoretisch bepaald) en het drie-lagen-model van een steratmosfeer. De Balmersprong kan als volgt worden verklaard:
De absorptiecoëfficient k(λ) neemt voor λ < 364,6 nm sterk toe (zie fig. 61). Dus de straling die we waarnemen in dit golflengtegebied komt uit een minder diepe laag. De temperatuur is daar lager. De Planckse kromme voor deze temperaturen ligt ook lager,
derhalve is het Balmer-continuüm minder helder dan het naburig spectrumgedeelte (zie de schematische fig. 62).

FIGUUR 60: Het spectrum van de ster ∂ Cygni. De Balmerreeks en de Balmersprong zijn goed zichtbaar. Aan weerszijden van het sterspectrum staan vergelijkingsspectra, verkregen met een ijzerboog.

FIGUUR 61:	a
a.	Het uitgezonden vermogen als functie van de golflengte voor ∂ Cygni. De grafiek geeft het gebied nabij de Balmerseriegrens schematisch weer.

b.	Grafiek van de absorptiecoëfficiënt in hetzelfde golflengtegebied. De getrokken lijn geeft schematisch de continue absorptiecoëfficiënt weer. De gebroken lijnen zijn voor de lijnabsorptie.

FIGUUR 62 Variatie van lichtkracht met golflengte bij de Balmersprong (schematisch)


Dat de straling **in** de spectrale lijnen uit veel meer naar buiten gelegen lagen komt dan de continue straling, vindt een mooie bevestiging in figuur 63 . Deze figuur toont 2 foto's van de Zon op dezelfde dag, rechts voor een groot golfiengtegebied (in "wit licht"), links in een zeer smal spectraal gebiedje (0,01 nm) in de kern van de rode Balmerlijn $H_α$ Er zijn enkele **zonnevlekken** zichtbaar; deze gebieden met sterke magnetische velden zijn 2000 K koeler dan de omringende zonnematerie en zij zenden daarom minder licht uit. In de linker opname is het licht afkomstig uit lagen die veel verder naar buiten liggen dan de lagen zichtbaar in de rechter opname. Enkele zonnevlekken zijn nog te herkennen maar in deze hogere lagen zien we veel meer structuren: De langwerpige donkere slierten bijvoorbeeld zijn wolken die ver buiten de zonnerand uitsteken. In continue straling ("wit licht") zijn deze zgn. **protuberansen** volkomen doorzichtig. Zo kan men spectraallijnen gebruiken om de atmosfeer van de Zon in hoogte af te tasten.

FIGUUR 63: Twee foto's van de Zon op dezelfde dag.

SAMENGEVAT: 
Spectra van sterren zijn opgebouwd uit lijnenreeksen en seriegrenscontinua. Deze lijnen en continua zijn afkomstig van de molekulen, atomen en ionen van de elementen die in de steratmosfeer voorkomen.
Het optreden van de Balmersprong in spectra van sterren is verklaard met het verloop van de absorptiecoëfficient met de golflengte. Het zich donker aftekenen van spectrale lijnen is verklaard.

## §4.8 Bezetting van de energienivo's van een atoom
In fig. 58 is te zien dat de invloed van de temperatuur op het waargenomen speet= heel belangrijk is. Deze invloed van de temperatuur op de sterkte van spectrale lijnen is als volgt te verklaren.
Als een atoom in een aangeslagen toestand B (energie $E_\text{B}$ ) geheel aan zichzelf wordt overgelaten, dus geen botsingen ondervindt en geen straling ontvangt, dan zal het na zeer korte tijd terugvallen tot een lagere toestand A (energie $E_\text{A}$ ) onder uitzending van een foton. Bij een botsing zal de kans op aanslag groter zijn naarmate de temperatuur hoger is. Bij hogere temperatuur is zowel de fractie deeltjes met voldoende snelheid als het aantal fotonen groter. Het aantal deeltjes dat zich in een aangeslagen toestand bevindt neemt toe met de temperatuur. De **verdelingswet van Boltzmann** geeft aan hoe de bezetting van de energienivo's van de temperatuur afhangt.

$$
\frac{n_\text{\tiny{B}}}{n_\text{\tiny{A}}} = a(B,A)e^{-(E_\text{B}-E_\text{A})/kT}
$$ (4_1)

$n_\text{\tiny{A}}, n_\text{\tiny{B}}$ = aantal atomen per volume in toestand A, B (bezetting)

De toestanden worden vanaf de grondtoestand genummerd (A = 1).
Tabel 4.1 geeft de resultaten voor atomair waterstof. Alleen bij zeer hoge temperaturen is de bezetting van hogere toestanden aanzienlijk.

| T (K) | $\mathbf{n_2/n_1}$| $\mathbf{n_3/n_1}$| $\mathbf{n_{10}/n_1}$|
|-------|-----------------|----------------|----------------|
| 3000  | $2,9·10^{-20}$  | $4,4·10^{-20}$ | $2,4·10^{-21}$ |
| 5000  | $2,1·10^{-10}$  | $5,9·10^{-12}$ | $2,7·10^{-12}$ |
| 10000 | $2,9·10^{-5}$   | $7,3·10^{-6}$  | $1,6·10^{-5}$  |
| 20000 | $1,1·10^{-2}$   | $8,0·10^{-3}$  | $4,0·10^{-2}$  |
| 40000 | $0,2$           | $0,3$          | $2,0$          |

TABEL 4.1 Bezetting van de toestanden in atomair waterstof volgens de verdelingswet van Bolzmann.

De bezetting van hogere energietoestanden neemt toe met de temperatuur. Het aantal overgangen tussen aangeslagen nivo's neemt toe. De absorptiecoëfficient voor verval tussen aangeslagen toestanden neemt toe: de sterkte van die absorptielijnen neemt toe.

## §4.9 Atomen en ionen
Als atomair gas wordt verhit, zullen er ionen ontstaan en vrije elektronen; die ionen en elektronen kunnen weer recombineren. Het evenwicht tussen de aantallen atomen, ionen en elektronen kunnen we weergeven door een evenwichtsvergelijking:

$$
N_a = N_i + N_e
$$ (4_2)

$N_a, N_i$ en $N_e$ = aantal atomen (ionen, elektronen) per volume
Het evenwicht hangt af van temperatuur, aantal aanwezige elektronen per volume en van de ionisatie-energie van de atomen.
Net als bij de wet van Bolzmann neemt het aantal ionen toe met de temperatuur. **Een belangrijk verschil** is echter dat een aangeslagen atoom **spontaan** terug kan vallen naar een lagere toestand, terwijl een ion een elektron moet **ontmoeten** om te kunnen recombineren. Dat betekent dat de kans op recombinatie toeneemt met de elektronendichtheid Ne. De mate van aanslag (volgens Bolzmann) hangt dus alleen af van de temperatuur, de mate van ionisatie is ook afhankelijk van de elektronendichtheid.
De **wet van Saha** geeft aan hoe de ionisatie van een en ander afhangt:

$$
\frac{N_i}{N_a} = C ·  \frac{\;T^{3/2}}{N_e} · \large{e}^{\raisebox{1ex}{$\frac{-E_i}{kT}$}}
$$ (4_3)

$E_i$ = ionisatie-energie van het atoom.
De elektronendruk $P$, hangt af van elektronendichtheid en temperatuur volgens:

$$
P_e = N_e kT
$$ (4_4)

Dit geeft als resultaat:

$$
\frac{N_i}{N_a} = C ·  \frac{\;T^{5/2}}{P_e} · \large{e}^{\raisebox{1ex}{$\frac{-E_i}{kT}$}}
$$ (4_5)

In onderstaande tabel zijn de resultaten voor de verhouding Ni/Na van waterstof weergegeven

|Pe → |0,1 N/m² 	|1 N/m²	|10 N/m²	|100 N/m²|
|-:|-	|-	|-	|-|
|Temp. ↓ |||||
|3 000 K|$2,5·10^{-15}$	|$2,5·10^{-16}$	|$2,5·10^{-17}$	|$2,5·10^{-18}$|
|5 000 K|$1,2·10^{-5}$	|$1,2·10^{-6}$	|$1,2·10^{-7}$	|$1,2·10^{-8}$|
|10 000 K|$4,7·10^2$	|$47$	|$4,7$	|$4,7·10^{-1}$|
|15 000 K|$2,5·10^5$	|$2,5·10^4$	|$2,5·10^3$	|$2,5·10^2$|
|20 000 K|$7,1·10^6$	|$7,1·105$	|$7,1·10^4$	|$7,1·10^3$|
|40 000 K|$2,1·10^9$	|$2,1·108$	|$2,1·10^7$	|$2,1·10^6$|

TABEL 4.2 Ionisatiewet van Saha toegepast op waterstof. Ni/Na, afhankelijk van temperatuur en elektronendruk.

In het waarneembare deel van de zonneatmosfeer varieert de elektronendruk van 0,1 N/m²  tot 100 N/m² en de temperatuur van 4000 - 7000 K. Waterstof zal daar dus grotendeels atomair zijn. Bovendien laat de wet van Bolzmann zien dat de atomen bijna allemaal in de grondtoestand zijn.

## § 4.10 De chemische samenstelling van de sterren.
Hoe kan men bepalen in welke **hoeveelheden** de verschillende elementen in de sterren voorkomen?
Uit het voorgaande weten we dat de **sterkte** van een spektrale lijn afhangt van het aantal atomen (ionen) in een bepaalde energietoestand per m. Als een atoom uit energietoestand A door absorptie in energietoestand B komt, is het aantal deeltjes in de laagste energietoestand nA bepalend voor de sterkte van de lijn.
Al eerder is opgemerkt dat de absorptiecoëfficiënt een maat is voor de sterkte van de lijn. Men gaat als volgt te werk:
Meting van de sterkte van de lijn geeft een maat voor de absorptiecoëfficiënt. Daaruit vindt men (theoretisch) de bezettingsdichtheid voor het niveau waaruit excitatie plaatsvindt (nA). Vervolgens kan men met de verdelingswet van Boltzmann de aantallen deeltjes in andere energietoestanden uitrekenen, zodat men tenslotte voor het element het totaal aantal atomen (ionen) per m kent.
(Is het element over meer dan één ionisatietoestand verdeeld, dan moet het totaal aantal deeltjes met de **wet van SAHA** worden bepaald.
Het resultaat van deze tijdrovende analyses is voor de Zon samengevat in de tabel hieronder. 


We zien dat de Zon voor het grootste gedeelte uit waterstof bestaat, met flink wat helium en zeer weinig zwaardere elementen. Deze samenstelling wijkt sterk af van de samenstelling van de Aarde (met de zee en de dampkring), waarin relatief veel minder waterstof en helium voorkomt.
Dergelijke analyses zijn ook voor een aantal sterren uitgevoerd. Men vindt zo dat binnen de foutengrenzen van deze analyses verreweg de meeste sterren dezelfde chemische samenstelling hebben als de Zon. Slechts enkele categorieën van schaarse sterren wijken duidelijk af. Zowel de overeenkomsten als de verschillen roepen vragen op naar de oorzaken. In het volgende hoofdstuk ordenen wij de grote verscheidenheid in spectra en helderheden van sterren om tot een beter inzicht van overeenkomsten en verschillen te komen.


Chemische samenstelling van de zon (relatieve aantallen deeltjes)
|element	|%|
|-	|-|
|H	|90|
|He	|10|
|C	|0,04|
|N	|0,01|
|O	|0,06|
|Ne	|0,03|
|Na	|0,00015|
|Mg	|0,003|
|Si	|0,004|
|Fe	|0,003|
|overige	|0,04|




