## §3.3 Structuur van de planeten

### §3.3.1. De aardse planeten
De structuur van de aardse planeten kan worden bestudeerd met aardbevingsgolven. Natuurlijk geldt dit vooral voor de Aarde. Verder is de gemiddetde dichtheid van de planeet een belangrijk gegeven. De planeten hebben waarschijnlijk allemaal een vloeibare fase meegemaakt, zodat de zwaardere stoffen meer naar het centrum toe liggen en de lichtere boven "drijven". Men neemt aan dat deze diffentiatie plaatsvond onmiddellijk na de vorming van de protoplaneet (zie ook §2.7). De benodigde enere werd enerzijds verkregen uit de potentiële zwaartekrachtsenergie bij het invangen van de materie door de protoplaneet en anderzijds door kernenergie die vrij kwam bij radio-aktief verval in de protoplaneet.
De aardse planeten hebben een Fe-Ni-kern. Mercurius heeft de relatief grootste kern; Mars de kleinste. Rondom deze kern is een mantel, die bestaat uit silicaten (verbindingen van silicium). De dichtheid van de buitenste lagen is ongeveer 3000 
 $\text{kgm}^{-3}$. De gemiddelde dichtheid van de aardse planeten varieert van 3500-5500 $\text{kgm}^{-3}$.
In fig. 30 is de structuur weergegeven (behalve van Venus, die nagenoeg gelijk is aan die van de aarde.


``` {figure} ../figures/fig30.jpg
---
width: 80%
name: fig30
---
Het inwendige van de aardse planeten
``` 



### §3.3.2 De reuzenplaneten
Hier kan de inwendige structuur niet worden onderzocht met aardbevingsgolven, omdat de planeten geen vast oppervlak hebben. De gemiddelde dichtheid is laag wat alleen kan werden verklaard met de aanname dat de planeten grotendeels uit waterstof en helium bestaan. Daarnaast hebben ze waarschijnlijk een flinke, uit metalen en gesteenten bestaande kern (zie fig. 32). De kern is omringd met een laag van metallisch waterstof. Als gevolg van de hoge druk komt waterstof niet in de molekulaire vorm H2 voor, maar gedissocieerd in atomen. In deze toestand is waterstof geleidend. Het kan zijn dat de magnetische velden van de reuzenplaneten hier hun oorsprong hebben.
Dichter bij het oppervlak is de druk lager, zodat het waterstof zich in molekulaire vorm voorkomt. De relatieve dikten van metallisch en molekulair waterstof variëren van planeet tot planeet. Bovenop is de gas-atmosfeer, slechts een paar honderd kilometer dik. De wolken boven in de atmosfeer vormen het zichtbare "oppervlak" van de planeet.


``` {figure} ../figures/fig32.jpg
---
width: 80%
name: fig32
---
Het inwendige van de reuzenplaneten
``` 
