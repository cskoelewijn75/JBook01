## 3.4 Mercurius.
Mercurius staat het dichtst bij de Zon en heeft een omwentelingstijd van 88 dagen om de Zon. In Nederland staat zij 's avonds zeer laag boven de horizon en is daarom moeilijk waar te nemen. De meest gunstige waarnemingstijden zijn:
in de lente 's avonds, in de herfst 's ochtends.

FIGUUR 31: Zichtbaarheid van Mercurius 's ochtends en 's avonds.
**<u>elongatie</u>** = boogafstand aan de hemel <u>van de planeet tot de Zon</u>

Bij Mercurius bedraagt de grootste elongatie zo'n 28°. Let op: bovenstaande figuur is niet geldig voor één avond !! De figuur laat zien waar en hoe groot Mercurius te zien is in een bepaalde periode. In werkelijkheid is Mercurius slechts te zien als een zwak puntje !! De verhoudingen t.o.v. de Zon in figuur 31 kloppen dan ook niet !!

## § 3.5 Venus. 
Ook Venus is alleen 's ochtends of 's avonds te zien omdat ook haar baan nog binnen die van de Aarde valt. (Zie figuur 33) Net zoals Mercurius kan ze in haar baan tussen de Zon en de Aarde komen te staan en ze vertoont de verschillende sikkelvormen, zoals we die bij de maan zien. De schijngestalten ( = zie § 3.7.1.) van Venus zijn alleen met een kijker waar te nemen. Met het blote oog lijkt Venus op een ster die, afhankelijk van de positie t.o.v. de Aarde helder of minder helder lijkt. De planeet draait in 224 dagen rond de Zon. Dit wordt de **syderische** omlooptijd genoemd. De **synodische** omlooptijd, het tijdsverschil tussen 2 bovenconjuncties (zie verg. 3.2 blz. 29) met de Zon, gezien vanaf de Aarde : 584 dagen.

FIGUUR 33: De fasen van de binnenplaneten.

Bij de bovenconjunctie staat Venus, evenals Mercurius, op de grootste afstand tot de Aarde; bij de benedenconjunctie staat ze het dichtst bij de Aarde. Venus wordt de zusterplaneet van de Aarde genoemd. Ze is iets kleiner dan de Aarde en heeft een atmosfeer die zeer dicht is en voornamelijk uit CO2 bestaat. Door die dichte atmosfeer is het niet mogelijk om naar het oppervlak van de planeet te kijken. Venus kan, door haar geringe aftand tot de aarde, soms het helderste object aan de hemel zijd. Allang voor de uitvinding van de sterrekijker behoorde Venus tot de meest waargenomen planeet. De Maya's in Zuid-Amerika hadden zelfs een echte Venuskalender en een Venusjaar van 584 dagen.

## § 3.6 De Aarde.
De Aarde is de derde planeet gerekend vanaf de Zon. De massa van de Aarde is zo'n $6·10^{24}$ kg en zijn gemiddelde dichtheid bedraagt 5,5 g/cm³.


## § 3.7 De maan. 
Van alle hemellichamen staat de maan het dichtst bij de Aarde. De gemiddelde afstand is zo'n 384.400 km. Sterrenkundig gezien stelt dit absoluut niets voor, maar voor aardse begrippen is het een hele afstand. De maan hoort bij de Aarde; zij draait in een min of meer cirkelvormige baan om onze planeet heen en heeft voor één omwenteling 27,3 dagen nodig. De Aarde heeft slechts één maan Sommige andere planeten hebben er heel wat meer. We zien de maan omdat zij door de Zon verlicht wordt_ Maanlicht is dus gereflecteerd zonlicht.

### § 3.7.1 Schijngestalten van de maan. 
De maan kan natuurlijk nooit geheel door de Zon verlicht worden. Het zonlicht komt van één kant en de maan is dus altijd maar voor de helft verlicht. Omdat de maan om de Aarde heen draait, staat zij steeds op een andere plaats aan de hemel. Soms staat de maan min of meer in de richting van de Zon. We kijken dan tegen de onverlichte helft aan, zodat er niets te zien is. Dit heet nieuwe maan. Twee weken later staat de maan precies tegenover de Zon aan de hemeL Dan kijken we pal tegen het verlichte halfrond aan en is het volle maan. Halverwege die periode zijn er twee momenten waarop we precies van opzij tegen de schaduwgrens aankijken. We zien dan de ene helft verlicht en de andere helft is donker. Deze momenten worden eerste kwartier en laatste kwartier genoemd. De vormveranderingen van de maan zijn dus maar schijn: daarom spreken we van de schijngestalten van de maan. (zie figuur 34)

FIGUUR 34: Schijngestalten van de maan.
1= Nieuwe maan 
2= 'wassende' maan
3= 'wassende' maan, le kwartier 
4= 'wassende' maan, bijna volle maan
5= Volle maan 
6= afnemende maan, nog bijna vol
7= afnemende mann laatste kwartier 
8= afnemende maan


Een paar dagen na nieuwe maan, wanneer de smalle maansikkel 's avonds kort na zonsondergang aan de westelijk hemel te zien is, kun je ook het donkere deel van de maan zien. Kennelijk is het op de nachthelft van de maan toch niet volledig donker.Wie de maan enige dagen goed bekijkt zal opmerken dat we steeds dezelfde kant van de maan zien. Dat komt omdat de maan geen eigen asdraaiing heeft zoals bijvoorbeeld de Aarde. Wèl maakt ze natuurlijk zelf één omwenteling gedurende één omloop om de Aarde in 27,3 dagen. Maar een eigen spin heeft de maan niet meer. De maan heeft ooit wèl een eigen spin gehad maar door wrijving tussen de binnenste- en buitenste lagen als gevolg van de getijdenkrachten die de Aarde op de maan uitoefent, is die spin gaan afnemen en tot nul gereduceerd. Ook bij de Aarde is een dergelijk proces, zij het zeer langzaam, aan de De eigen spin van de Aarde neemt zeer langzaam af:
een aardse dag zal dus steeds langer duren (en een aardse nacht dus ook). In een periode van zelfs een miljoen jaar is die afname echter ontzettend klein.

### § 3.7.2 Getijdenwerking.  
De aantrekkingskrachten van de Maan en - in mindere mate van - de Zon veroorzaken op de Aarde eb en vloed. In fig. 35 zijn links zijn de watermassa's vereenvoudigd als bollen getekend. De Zon is ver naar beneden en buiten de figuur. Het lichaam dat het dichtste bij de Zon is wordt het sterkste aangetrokken en krijgt de grootste versnelling. Het bovenste lichaam is het verste weg van de Zon en krijgt de kleinste versnelling. In hun baan om de Zon zullen de lichamen zich van elkaar verwijderen.

FIGUUR 35 Eb en vloed. De Aarde en het wateroppervlak (rechts) kunnen schematisch opgevat worden als  drie lichamen. 


Rechts in de figuur zijn schematisch de Aarde en twee helften van de watermassa weergegeven. Om dezelfde reden als hiervoor vermeld zullen de drie "lichamen" verschillende versnellingen krijgen. Ze "verwijderen" zich van elkaar. Er ontstaat een vloed zowel naar de Maan toe als van de Maan af Tussen beiden is er eb. De periode van eb en vloed is ook de helft van de dagelijkse omloopperiode van de Maan om de Aarde (0,5 × 24u 50m = 12u 25m).
Ook de Zon veroorzaakt getijden, maar in veel mindere mater dan de Maan, zie verg.
De invloeden van de Maan en de Zon op de getijden verhouden zich als 5 : 2. Bij Nieuwe of bij Volle Maan werken Maan en Zon in dezelfde richting en zijn de getijden extra hoog en laag ( 5 + 2 = 7). Bij Eerste en Laatste Kwartier werken Maan en Zon elkaar tegen, zodat de amplitude van de getijden kleiner is dan gemiddeld ( 5 – 2 = 3).

### §3.7.3 Limiet van Roche
In zijn algemeenheid zal elke satelliet, die om een planeet draait getijden-werking ondervinden. Als de satelliet de planeet dichter nadert dan de **Limiet van Roche** zal hij uit elkaar worden gescheurd, zoals bijv. het geval is geweest bij het ontstaan van de ringen van Saturnus.
De massa van de planeet is M, de afstand van de satelliet *a* en massa en straal van de twee helften van de satelliet *m* en *r* (zie fig. 36).


FIGUUR 36 Bepaling getijdenkracht en limiet van Roche.


De twee kleine massa's trekken elkaar aan met een kracht:

$$
F = \frac{Gm^2}{4r^2}
$$ (3_11)




De aantrekkingskracht van het centrale lichaam op de dichtsbijzijnde kleine massa is:

$$
F = \frac{GMm}{(a-r)^2}
$$ (3_12)

en op de verst afgelegen kleine massa:	

$$
F = \frac{GMm}{(a+r)^2}
$$ (3_13)

Het verschil tussen beide krachten is gelijk aan:

$$
ΔF = GMm \left(\frac{1}{(a-r)^2} - \frac{1}{(a+r)^2} \right) 
$$ (3_14)

Bij benadering is dat gelijk aan:	

$$
ΔF = \frac{4GMmr}{a^3} 
$$ (3_15)

De getijdenkracht is dus omgekeerd evenredig met de derde macht van de afstand tot het aantrekkende lichaam! Dit verklaart waarom de getijdeninvloed van de Zon kleiner is dan die van de Maan.
De twee kleine massa's zullen net niet uiteengerukt worden als hun onderlinge aantrekkingskracht gelijk is aan de getijdenkracht:

$$
\frac{Gm^2}{4r^2}  = \frac{4GMmr}{a^3} 
$$ (3_16)

of

$$
\frac{m}{r^3}  = \frac{16M}{a^3} 
$$ (3_17)

De massa van een bolvormig lichaam is gelijk aan:

$$
m = \tfrac{4}{3}πr^3 ρ  
$$


Dit ingevuld in verg. (3.17) levert:	

$$
a = \left(\frac{3,82M}{ρ}\right)^{\tfrac{1}{3}}
$$ (3_18)


Deze afstand wordt de Limiet van Roche genoemd. Vaak wordt als vuistregel aangehouden ongeveer 2,44 maal de straal van een planeet. Deze waarde is een gemiddelde voor de planeten Jupiter en Saturnus. Voor de planeten Mercurius, Venus en de Aarde is de waarde 4,42.

Het bestaan van de planetoïdengordel tussen Mars en Jupiter is ook een gevolg van getijdenkrachten. Al bij het tot stand komen van ons zonnestelsel kregen de planetoïden geen kans om een planeet te vormen door de enorme getij-denkrachten van de toen kennelijk al aanwezige planeet Jupiter.
In fig. 37 is een foto te zien van de komeet Shoemaker-Levy. Deze is door een dichte nadering tot de planeet Jupiter door getijdenkrachten in vele stukken gescheurd. Bij de volgende nadering in juli 1994 zal de komeet op Jupiter storten.


FIGUUR 37 De komeet Shoemaker/Levy, die uit 20 kernen bestaat.


### §3.7.4 Zons- en maansverduisteringen.
In haar baan om de Aarde komt de maan soms zó precies tussen de Zon en de Aarde in te staan, dat ze voor ons de Zon geheel of gedeeltelijk verduistert. Dit is dan een totale of gedeeltelijke zonsverduistering (zie fig. 38). 

FIGUUR 38 Zons- en maanverduistering


We hebben bij dit verschijnsel geluk dat heel toevallig de schijnbare diameter van de maan ongeveer even groot is als die van de Zon d.w.z.: de Zon en de maan staan op dusdanige afstanden van de Aarde dat ze, vanaf de Aarde gezien, ongeveer even groot lijken. Dat geeft aanleiding tot schitterende verschijnselen.

FIGUUR 39 Schijnbare zonne- en maanbaan aan de hemelboL De hoek tussen beide vlakken is 5°

Een tweede voorwaarde is dus dat de maan èn exact in het eclipticavlak moet staan, èn op datzelfde moment tussen de Aarde en de Zon in moet staan. Dit is niet zo vaak het geval omdat de baan van de maan niet exact in het eclipticavlak ligt maar een hoek van 50 met dat vlak maakt, zie figuur 39. De knopen 'k' zijn de denkbeeldige snijpunten van de Zonen de maanbaan aan onze hemel. Alleen wanneer de maan zich in 'k' bevindt samen met de Zon kan er een totale zonsverduistering plaatsvinden.
Figuur 40a toont de verschillende fasen van een totale zonsverduistering. De gearceerde  bol is de maan. Figuur 40b is een gedeeltelijke zonsverduistering. De maan staat dan nèt niet tussen de Zon en de Aarde in. Figuur 40c toont een ringvormige verduistering. Dit komt omdat de maanbaan om de Aarde niet exact cirkelvormig is maar een beetje elliptisch. Daarom staat de maan soms wat verder van de Aarde weg en is de schijnbare diameter iets kleiner. Als op dat moment een verduistering plaatsvindt krijg je een situatie als in figuur 40c.

FIGUUR 40a: Totale verduistering
FIGUUR 40b: Gedeeltelijke verduistering
FIGUUR 40c: Ringvormige verduistering

Een maansverduistering vindt plaats wanneer de Aarde precies tussen de Zon en de maan in komt te staan (zie fig. 38). Wij zien dan een verduistering omdat de maan geen licht van de Zon ontvangt.
Meestal is de maan bij zo'n verduistering donkerrood van kleur. Dit komt omdat er via de aardse dampkring toch nog wat licht op de maan valt. Dit licht wordt door de dampkring gebroken en kan zo toch de maan bereiken. Omdat het **blauwe licht** sterker verstrooid wordt door de dampkring zal het hoofdzakelijk **rood licht** zijn dat de maan bereikt.
Om dezelfde reden is ook de ondergaande Zon 'rood' gekleurd. Het zonlicht moet dan een extra lange wee afleggen door de atmosfeer, waardoor er steeds minder blauw licht door verstrooiing overblijft en het zonlicht steeds roder lijkt.


## § 3.8 Mars
Mars is de eerste planeet waarvan de baan buiten die van de Aarde ligt. Ligt de Aarde precies tussen Mars en de Zon in dan staat Mars in oppositie (zie fig. 25 en 26 op blz. 27 en 28). Tijdens een oppositie is een 'buitenplaneet' de hele nacht goed te zien. (Alle planeten die banen beschrijven buiten de aardbaan heten buitenplaneten. Mercurius en Venus zijn binnenplaneten). Helaas is Mars slechts elke twee jaar een paar maanden zichtbaar. (Dit komt omdat Mars over één omwenteling 687 dagen doet èn omdat de rotatierichting om de Zon hetzelfde is ais de Aarde). Staat de Zon tussen de Aarde en en buitenplaneet dan staat die planeet in conjunctie en is onzichtbaar.
Mars wordt ook wel de 'rode planeet' genoemd. Ook zonder kijker vallen de geelachtige en roodachtige kleuren van de planeet meteen op. Mars is ongeveer half zo klein als de Aarde. Omdat het oppervlak van Mars goed zichtbaar is, zijn er al lang geleden kaarten van Mars gemaakt. In 1877 ontdekte de Italiaan Schiaparelli de zogenaamde 'Marskanalen': langgerekte groeven in de Marsbodem. Die kanalen waren aanleiding tot veel sensatieverhalen i.v.m. leven op Mars.
Op dit moment vermoed men dat er lang geleden stromend water op Mars is geweest. De kanalen zouden opgedroogde rivierbeddingen kunnen zijn en onder het Marsoppervlak komen grote hoeveelheden ijs voor. Op dit moment is Mars echter een droge roodachtige steenwoestijn.

## § 3.9 Jupiter
Jupiter is de grootste planeet in ons zonnestelsel, is 11 keer zo goot als de Aarde, 318 keer zo zwaar en heeft 16 manen. Een aantal van die manen zijn waarschijnlijk ooit planetoïden geweest, maar zijn door de planeet ingevangen.

**In tegenstelling tot Mars is Jupiter elk jaar enige maanden achtereen goed zichtbaar.**

Jupiter draait in zo'n 10 uur één keer om zijn as. Dat is vrij snel. Door die omwentelingssnelheid zijn de wolken als langgerekte banden in de breedte van Jupiter te zien. Die banden hebben de meest uiteenlopende kleuren die waarschijnlijk worden veroorzaakt door verschillende chemische processen, die op waterstof zijn gebaseerd. De atmosfeer van de planeet bevat een aantal waterstofverbindingen zoals methaan en ammoniak.

Door de ultraviolette straling van de Zon treden er chemische omzettingen op waarvan de 'eindproducten' de meest uiteenlopende kleuren geven.
Bekend op Jupiter is de zogenaamde '**rode vlek**'. Dit is een enorme storm met een omvang van zeker 3 keer de aardse diameter. Tussen 1831 en 1970 heeft de rode vlek 3 omlopen rond de planeet gemaakt Deze storm woedt al sinds mensenheugenis.


## § 3.10 Saturnus
Saturnus is de op één na grootste planeet in ons zonnestelsel, heeft maarliefst 22 manen en is de verste planeet die met het blote oog nog te zien is.
Saturnus is bekend om zijn ringen. Hoewel ook de andere reuzenplaneten allen een soort ringenstelsel hebben, is het ringenstelsel van Saturnus toch het meest bekend omdat deze al eeuwen geleden is waargenomen. Het ringenstelsel van Saturnus bestaat uit brokken steen en ijs. De dikte van het ringenstelsel is zo'n 20 km, de breedte zo'n 274.000 km. Ook hiervoor geldt dat de getijdenwerking van de (grote) planeet 'maanvorming' te dicht bij de planeet heeft voorkomen.

FIGUUR 41: De baan van Uranus

## § 3.11 Uranus
Uranus staat 2 keer zover van de Zon vandaan als Saturnus en is 4 keer zo groot als de Aarde. Wat betreft de afplatting, dichtheid en snelle aswenteling komt ze overeen met Jupiter en Saturnus. één ding is echter heel bijzonder: de omwentelingsas ligt bijna precies in het baanvlak: Uranus 'rolt' langs haar baan. Dit is te zien in figuur 41.
Men vermoedt dat de planeet ooit is getroffen door een enorme meteoriet waardoor de planeet is gekanteld. Bij die inslag zijn tevens grote hoeveelheden stof de ruimte ingeslin-gerd die nu de ringen om de planeet vormen.

## § 3.12 Neptunus.
Wiskundigen konden al in de 19e eeuw vrij nauwkeurig de planeetbanen berekenen. Als bij een planeetbaan bepaalde storingen optraden dan kon dit best wel eens te wijten zijn aan een andere planeet die die baan door middel van gravitatiekrachten beïnvloedde. Dit was het geval bij Uranus. Posities van de fictieve planeet werden doorgegeven aan de astronomen met het verzoek op bepaalde plaatsen aan de hemel naar de planeet te zoeken. Zo ontdekte de astronoom Galle in 1846 de gezochte planeet die hij Neptunus noemde. Neptunus staat op zijn beurt weer bijna 2 keer zover van de Zon vandaan als Uranus. Hij is 3,5 keer zo groot als de Aarde en heeft 5 manen plus ook een ringenstelsel.

## § 3.13 Pluto.
Pluto dankt zijn naam aan de beginletters van zijn ontdekker:
Percival Lowell. Hij vermoedde dat de baanstoringen van Neptunus het gevolg waren
een planeet. Helaas werd pas na zijn dood de planeet in 1930 visueel ontdekt. Pluto is 6 keer zo klein als de Aarde en behoort dus niet meer tot de reuzenplaneten. De omloopstijd van de planeet bedraagt maarliefst 247 jaar. Zoals al in hoofdstuk 1 gezegd beschrijven de planeten min of meer cirkelvormige banen rond de Zon. In werkelijkheid zijn die banen een beetje ellipsvormig. De baan van Pluto is het sterkst ellipsvormig. Aangezien Pluto in de buurt van Neptunus ligt is het dus mogelijk dat Pluto binnen de denkbeeldige baan van Neptunus kan komen. Dat is inderdaad het geval van 1979 tot 1999. In die periode is Neptunus dus de buitenste planeet van ons zonnestelsel.

## §3.14 De kleinere hemellichamen in het zonnestelsel
### §3.14.1 Wet van Titius en Bode

In de afstanden $a_n$ van de planeten tot de Zon zit een merkwaardige regelmaat, die al in 1772 door Titius en Bode werd opgemerkt:

$$ a_n = 0.4 + 0.3 × 2^n $$

waarbij: n = -∞  voor Mercurius, *n* = 0,1,2,3 voor de planeten vanaf Venus (de afstanden zijn in AE). Men vermoedde dat deze regelmaat een fysische oorsprong had. Zie tabel 3.2.

Tabel	3.2	De regel van Titius en Bode		
|Planeet	|*n*	|$a_n$ (AE)	|werkelijk|
|-|:-:|:-:|:-:|
|Mercurius  |	-|	0.4 |	0.39|
|Venus      |	0|	0.7 |	0.72|
|Aarde      |	1|	1.0 |	1.00|
|Mars       |	2|	1.6 |	1.52|
|Planetoïden|	3|	2.8 |	2.8 | 
|Jupiter    |	4|	5.2 |	5.2 |
|Saturnus   |	5|	10.0|	9.54|
|Uranus     |	6|	19.6|	19.2|
|Neptunus   |	7|	38.8|	30.7|
|Pluto      |	 |	    |   39.7|

In 1772 waren de planeten tot en met Saturnus bekend. In 1781 werd Uranus ontdekt, die ook goed bleek te voldoen aan
de regel. Daarom besloten de Europese
sterrenkundigen vanaf 1796 (congres te Gotha) systematisch naar de ontbrekende planeet bij n = 3 te gaan speuren. In 1801 ontdekte Piazzi de planetoïde Ceres precies op een afstand van 2.8 AE ! In later jaren werden vele andere planetoïden ontdekt (Pallas, Juno, Vesta, enz. ) Nu zijn er zo'n 10.000 bekend, waarvan 2000 met nauwkeurige banen. De afmetingen zijn meestal tussen 20 en 50 km. In fig. 42 is de planetoïdengordel weergegeven (zie ook §2.7 en de figuren 16 en 17) met enkele uitzonderlijke banen.

FIGUUR 42 De planetoïdengordel, met enkele bijzondere banen


Tegenwoordig wordt aangenomen dat de planetoïden tegelijk met de planeten werden gevormd, maar dat ze door de sterke getijdenkrachten van Jupiter nooit in staat zijn geweest om grote planeten te vormen.
Ten gevolge van resonantie-effecten met de beweging van Jupiter komen op bepaalde afstanden nauwelijks planetoïden voor (verg. §2.7), op andere plaatsen juist extra veel zoals de Trojanen, die in dezelfde baan als Jupiter bewegen op 60° afstand van Jupiter, zowel er voor als er na.


### §3.14.2 Kometen
Een komeet is een brok materie, bestaande uit steen, metaal, stof, ijs enz. Als model voor een komeet wordt wel een vuile sneeuwbal genomen.
Kometen bewegen in sterk excentrische banen rond de Zon.
De meeste tijd bevindt een komeet zich op grote afstand van de Zon. Komt hij dichter bij de Zon dan zullen de vluchtige stoffen door de zonnewarmte verdampen. Rond de kern van de komeet ontstaat dan een gaswolk gemengd met stofdeeltjes, de COMA genaamd. Komt de komeet op een paar AE van de Zon dan kan de **zonnewind** ervoor zorgen dat de stofdeeltjes worden weg'geblazen' en de **stralingsdruk** van de Zon zorgt ervoor dat de gasdeeltjes worden geïoniseerd. De zonnewind is een stroom van geladen deeltjes (protonen, elektronen) die de Zon in grote hoeveelheden uitstoot. De stralingsdruk van de Zon is de druk ten gevolge van de fotonenstroom die tegen de gasdeeltjes botsen. De komeet krijgt nu 2 staarten: De ionen worden door de zonnewind weggeblazen. De **PLASMA-** of **IONSTAART** is altijd recht van de Zon afgericht. De door de zonnewind weggeblazen ionen hebben snelheden van 1 tot 400 km/sec.
De stofdeeltjes worden ook weggeblazen maar niet zo sterk. Het gevolg is dat de STOFSTAART gebogen is en van de Zon afgekeerd. (Zie figuur 43)

FIGUUR 43 Schematische voorstelling van een komeet. De afmetingen van de delen zijn in werkelijkheid: Kern (1-10 km), Coma ($10^4$ - $10^5$ km), Plasmastaart ($10^6$ km), Stofstaart ($10^6$ km), Waterstofmantel ($10^7$ km)

Hoewel beide staarten dus van de Zon afgekeerd zijn, kunnen wij hier op Aarde afhankelijk van de richting waarin wij de komeet zien, beide staarten wel, eens in tegengestelde richting waarnemen.
Meer dan 1000 kometen zijn al waargenomen. De meeste hebben een omloopstijd van 1000 tot zelfs een miljoen jaar. Een bekende komeet is die van Halley met een omloopstijd van 76 jaar. Hij passeerde de Aarde voor het laatst in 1986 en is dus in 2062 weer te verwachten.
Een komeet die in 1994 de aandacht zal trekken is de Shoemaker/Levy-komeet (fig. 37, blz. 39). Deze is in 1992 op een afstand kleiner dan de limiet van Roche (blz. 38) de planeet Jupiter gepasseerd en door sterke getijdenkrachten in meer dan 20 stukken gescheurd. Men verwacht dat hij in 1994 op Jupiter zal inslaan.

### §3.14.3 Meteoriden en meteorieten
Het lichtverschijnsel ten gevolge van het verbranden van een steen(tje) in de aardatmosfeer noemt men een meteoor; de steen zelf afhankelijk van zijn grootte een meteoride of meteoriet (zie ook §1.3). In de volksmond worden ze ook wel vallende sterren genoemd. 85% van de meteoren is sporadisch ("loslopend") en 15% behoort tot zwermen in dat geval neemt tijdelijk het waargenomen aantal meteoren toe. Als de zwermen zeer rijk zijn wordt van een sterrenregen gesproken. De sporen van meteoren uit een zwerm lijken uit één punt te komen, dit is een perspectivisch effect, ze lopen n.l. evenwijdig aan elkaar. Meteorieten worden in drie groepen onderscheiden:
1.	IJzermeteorieten. 6% van de tot nu toe gevonden meteorieten. Ze bestaan uit Fe-Ni-verbindingen met een zeer specifieke kristalstruktuur. Deze bestaat uit rechthoekige loodrecht op elkaar staande lange kristallen. Deze kunnen slechts gevormd worden bij uiterst langzame afkoeling ( 1 K in meer dan 1000 jaar). Hieruit
concludeert men dat ze oorspronkelijk deel hebben uitgemaakt van vrij grote hemellichamen ( meer dan 1000 km in diameter). Uit kleinere lichamen lek: inwendig opgewekte warmte te snel weg om smelten en vervolgens langzame afkoeling mogelijk te maken.
2.	Steenijzermeteorieten. 4% van alle. Gelijke verhouding Ni-Fe en silicaatmineralen.
3.	Steenmeteorieten komen het meest voor (90%). Ze hebben een gesmolten toestand
meegemaakt en zijn later aaneengekit. Ze hebben een ouderdom van 4.6 x 109 jaar en zijn de oudste voorwerpen uit ons zonnestelsel.


## § 3.15 Aswenteling en atmosfeer van planeten. 
### § 3.15.1. Aswenteling
De eenvoudigste methode om de aswenteling van een planeet te meten is om één vast punt op de planeet te nemen en dan op te meten hoe lang dat punt erover doet om bijvoorbeeld 10 omwentelingen te maken. Deze methode werkt goed bij een planeet als Mars.
Zijn zulke vaste punten niet voorhanden dan kan men bij sneldraaiende planeten zoals Neptunus en liranus een methode gebruiken die berust op het Doppier-effect. De spleet van een spectroscoop wordt ingesteld evenwijdig aan de equator van een 'planeet Het licht
afkomstig van dat deel van de equator wat naar ons toe beweegt is naar het blauw verschoven, datgene afkomstig van het deel dat van ons af beweegt naar het rood. Het
gevolg is dat de spectraallijnen scheef komen te staan. Uit de hoek die de spectraallijnen maken met de spleetrichting kan dan de omwentelingstijd worden bepaald.
Is de planeet te klein of te ver weg dan kan uit de periodieke lichtwisselingen de omwentelingstijd bepaald worden. Die lichtwisselingen zijn het gevolg van oneffenheden in het
planeetoppervlak die het zonlicht in verschillende mate reflecteren. Dit wordt toegepast bij Pluto.
De vierde methode berust ook op het Doppler-effect en wordt toegepast bij Mercurius en Venus. Men richt een radarbundel met een kleine bandbreedte op de planeet. De gereflecteerde bundel vertoont nu een grotere bandbreedte. De golven die tegen het naar ons toe bewegend halfrond van de planeet terugkaatsen, hebben een kleinere golflengte gekregen. De golven die tegen het van ons af bewegend halfrond van de planeet terugkaatsen hebben een grotere golflengte gekregen.


### 3.15.2. Atmosfeer. 
Alle planeten, behalve Mercurius en waarschijnlijk Pluto, bezitten een gasvormige atmosfeer. Zo'n atmosfeer kan op verschillende manieren ontdekt worden. In de meeste gevallen wordt het zonlicht door ondoorschijnende wolken in de atmosfeer helder weerkaatst. De atmosfeer van Mars is de enige die zó dun is, dat we het oppervlak kunnen zien. Ook dan nog kunnen oppervlaktedetails niet scherp worden waargenomen. Gegevens over de samenstelling van een atmosfeer van een planeet kunnen we hijgen door naar het spectrum van die planeet te kijken. Dat spectrum vertoont dan ook absorptielijnen die ontstaan zijn in de fotosfeer van de Zon en de aardatmosfeer!

De beste informatie verkrijgen we echter met behulp van ruimtevaartuigen. De atmosfeer kan dan ter plaatse geanalyseerd worden. Venus, Mars en Jupiter zijn op deze wijze onderzocht. De samenstelling van een atmosfeer is afhankelijk van de manier waarop een planeet gevormd is en van de ontwikkeling van de planeet daarna.
Het grootste deel van de aardatmosfeer bijvoorbeeld is van vulkanische oorsprong. Fotosynthese en andere chemische reakties hebben de samenstelling daarna veranderd. De atmosfeer van Jupiter bezit echter nog de oorspronkelijke samenstelling van het materiaal waaruit deze planeet gevormd is.
Verder hangt de samenstelling van een atmosfeer ook nog af van het vermogen om de gassen vast te houden. Indien op grote hoogte, waar de botsingskans van de moleculen klein is, de snelheid van een omhoog bewegend molecuul groter is dan de ontsnappingssnelheid, kan een molecuul de planeet voorgoed verlaten. Dit verschijnsel heet **thermische ontsnapping**.
De kans op thermische ontsnapping is groter naarmate de temperatuur op die hoogte groter is en het molecuul lichter is (zie de volgende paragraaf).
Op den duur zullen alle gassen van alle planeten weglekken maar de lichtere gassen zal dat sneller Inkk-en dan de zwaardere.
De Aarde heeft haar oorspronkelijke waterstof en helium allang verloren en haar zuurstofvoorraad is nauwelijks aangetast. Mercurius heeft haar atmosfeer verloren omdat haar ontsnappingssnelheid zo klein is en haar temperatuur zo hoog. De reuzenplaneten hebben echter relatief lage temperaturen en grote ontsnappingssnelheden en hebben daarom dan ook nog maar weinig gas verloren. In de volgende paragraaf wordt dit verder uitgewerkt.


### § 3.15.3 Ontsnappingssnelheid
Als we een voorwerp met massa m de lucht inschieten valt het weer terug naar de aarde.
Maar ais het hard genoeg weggeschoten wordt komt het niet meer terug en verwijdert zich van de aarde.
De arbeid die daarvoor verricht moet worden is:

$$
W = G · \frac{M_\text{A}m}{R_\text{A}}
$$ (3_19)


$M_A$ = massa van de aarde, $R_A$ = straal van de aarde
De benodigde arbeid W moet komen van de kinetische energie $1/2mv^2$ van de massa *m*. Bij het lanceren vanaf het aardoppervlak krijgt m een zekere hoeveelheid kinetische energie die geleidelijk wordt opgebruikt naarmate m verder van de Aarde af komt. Voor de minimale kinetische energie geldt dus:



hieruit volgt voor de ontsnappingssnelheid 

De molekulen in de atmosfeer van de Aarde hebben een kinetische enere die afhankelijk is van de temperatuur. Hoe hoger de temperatuur, des te hoger is de kinetische energie, en dus: des te hoger is de gemiddelde snelheid vgen, van de molekulen, volgens de relatie:

Met k = constante van Boltzmann
T = temperatuur van het gas aan de rand v/d atmosfeer.
m = massa van één molecuul gas
De volgende vuistregel geldt: Een planeet kan een bepaald gas voor verschillende miljarden jaren behouden als zijn ontsnappingssnelheid op zijn minst 6 keer de gemiddelde snelheid van de moleculen van dat gas bedraagt.

De kans dat een molecuul dicht bij het oppervlak zal ontsnappen is verwaarloosbaar klein. De gemiddelde vrije weglengte van een molekuul is erg klein ais de gasdichtheid hoog is (zie fig. 44). 


FIGUUR 44 Dicht bij het oppervlak is de gemiddelde vrije weglengte kleiner dan hoog in de atmosfeer. Het ontsnappende molecuul begint vlak bij de kritische laag.


Dus een molecuul dat ontsnapt zal waarschijnlijk vertrekken uit de allerhoogste lagen van de atmosfeer. De **kritieke laag** is gedefinieerd als die hoogte waarbij een molecuul dat recht omhoog beweegt een kans 1/e heeft om een ander molecuul te raken. Het deel van de atmosfeer boven de kritieke laag wordt de **exosfeer** genoemd. De exosfeer van de Aarde begint op een hoogte van 500 l, waar de temperatuur van het gas 1500 - 2000 K is en de druk lager dan het beste aardse vacuum.
In onderstaande tabel zijn enige kerngegevens voor Zon, Aarde en Maan weergegeven:

Tabel 13 Relevante gegevens voor de atmosfeer
|Lichaam    |$v_{\text{ont}}$ <br> ×10³ m/s  |T(K)   |$v_{\text{gem}}$ <br> ×10³ m/s||
|-|-|-|-|-|
||||	H₂ | O₂|
|Zon    |620    |6000	|8,6    |2,2    |
|Aarde	|11,2   |300	|1,9	|0,48   |
|Maan	|2,4	|400    |2,2	|0,56   |













