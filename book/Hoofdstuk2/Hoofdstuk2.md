# H2 Het ontstaan van het heelal

## § 2.1 Het begin
Algemeen veronderstelt men nu dat 14 miljard jaar geleden alle materie en energie uit ons heelal gecreëerd is tijdens een enorme explosie: de Oerknal of ook wel de 'Big Bang' genoemd.
Hoewel we alleen maar kunnen speculeren over wat er aan de Oerknal vooraf is gegaan (een implosie van een vorig heelal? de explosie van een enorm zwart gat?) zijn er nu redelijke modellen over wat er na de knal is gebeurd. In figuur 10 is het temperatuurverloop in het steeds groter wordende heelal gegeven als funktie van de tijd.

FIGUUR 10 Temperatuurverloop van materie en straling vóór de ontkoppeling. Vertikaal de temperatuur, horizontaal de tijd na het begin.

Uit de modellen volgt dat de straal van het heelal omgekeerd evenredig is met de temperatuur:

$$ R = \frac{c_{1}}{T} $$
(2.1)


en dat de straal evenredig is met de wortel uit de tijd:

$$ R = c_{2}\sqrt{t} $$
(2.2)

In het begin zou er alleen maar straling geweest zijn (fotonen), zodat het heelal als geheel elektrisch neutraal is en er was nog geen materie of anti-materie.
Door de enorme hoge temperatuur in het begin kon er door foton-annihilatie combinaties van deeltjes van gewone materie en anti-materie ontstaan.
Op grond daarvan zou je verwachten dat er in heelal evenveel gewone materie als antimaterie is. Er zijn echter geen aanwijzingen gevonden voor het aanwezig zijn van significante hoeveelheden anti-materie. Om de een af andere reden is de symmetrie tussen beiden verbroken: **De Gebroken Symmetrie**. Het aantal deeltjes van gewone materie is een faktor 1,000000001 (≈ $10^{-7}$ %) groter geworden dan het aantal anti-deeltjes. Nadat vervolgens alle anti-deeltjes samen met gewone deeltjes vernietigd werden, bleef er $0{,}5·10^{-7}$ % over om melkwegstelsels en alle andere objekten te vormen. Men veronderstelt dat de verbroken symmetrie $10^{-35}$ s na het begin optrad.
Gedurende de eerste tijd gingen fotonen en massieve deeltjes continu in elkaar over: fotonen botsten en produceerden deeltjes-antideeltjes paren, die weer werden geannihileerd en fotonen produceerden.
Deze turbulente materievorming was na 10 s. afgelopen. Daarna daalde de temperatuur onder de waarde die nodig is om zelfs maar het lichtste paar: het elektron-positron-paar te vormen. Toen bestond het heelal uit een "oersoep" van protonen, neutronen, elektronen, andere elementaire deeltjes en fotonen.
Bij verdere daling van de temperatuur tot ongeveer $10^{9}$ K (na 3 minuten) waren de omstandigheden gunstig voor kernfusies tussen protonen en neutronen tot deuteronen.
Bij nog wat lagere temperaturen werden de omstandigheden gunstig voor het ontstaan van helium door fusie. Het overgrote deel van het helium in het heelal is toen gevormd. De grote helium-abundantie in het heelal (26%) is toen voornamelijk tot stand gekomen. Alleen de isotopen ²H, ³He, ⁴He, ⁷Li werden in aanzienlijke hoeveelheden geproduceerd door kernprocessen bij de Oerknal. De zwaardere elementen zijn later in het binnenste van sterren geproduceerd, in supernova-explosies en misschien in hoog-energetische gebeurtenissen in galactische kernen.

## § 2.2 De ontkoppeling van materie en straling
Boven een temperatuur van 3000 K was de materie volledig geïoniseerd. Fotonen, die door deze oersoep bewogen hadden een grote kans om te wisselwerken met de geladen deeltjes via het Compton-effect of paarvorming. De gemiddelde vrije weglengte van het foton was dus klein. Het heelal was ondoorzichtig, een mistige, kolkende oersoep.
Bij een temperatuur lager dan 3000 K is de gemiddelde kinetische energie van de vrije elektronen zo ver afgenomen, dat op grote schaal protonen en elektronen met elkaar verbonden raakten en het neutrale waterstofgas vormden. In relatief vrij korte tijd verdwenen alle vrije elektronen uit het heelal en werden gebonden. De sterke wisselwerking, die tussen straling en materie aanwezig was, verdween, waardoor het heelal vanaf dat moment transparant werd. Men zegt dat materie en straling vanaf dit moment ontkoppeld zijn. Vanaf dit moment was er geen temperatuursevenwicht meer tussen materie en straling. De temperatuur van de straling neemt door de uitdijing van het heelal nog steeds af, die van de materie in het begin ook en zelfs sterker. Later als gevolg van de energie-opwekking in sterren stijgt de materietemperatuur weer. Nú is het grootste deel van de energie van het heelal besloten in materie (rust- en kinetische energie). Op het moment van de ontkoppeling was de totale energie gelijk verdeeld over materie en straling. De straling had op dat moment een spectrum, verdeeld volgens een Planckse kromme van 3000 K. Vóór de ontkoppeling had de straling meer energie.

FIGUUR 11 Temperatuurverloop vóór en ná de ontkoppeling. Bij 3000 K vond de ontkoppeling plaats. De straling koelde af tot de nu nog waarneembare '3K-straling', uit de materie ontstond de huidige structuur van super-clusters, clusters, sterrenstelsels, sterren en planetenstelsels.


## § 2.3 De vorming van melkwegstelsels
Men denkt dat melkwetelsels gevormd zijn door het instorten van kleine dichtheidsmaxi-ma in de materie. Zolang de materie sterk gekoppeld bleef met de straling, voorkwam de stralingsdruk het ontstaan van sterke concentraties in de geïoniseerde materig. Na de ontkoppeling kon de materie pas samenklonteren onder invloed van de zwaartekracht. Men weet niet welke structuren het eerst werden gevormd: melkwegstelsels of clusters. Tot nu toe zijn er twee verschillende theorieën over het verdere verloop:
1.	Eerst ontstaan er grote massa-concentraties: de proto-superclusters. De enorme gaswolken koelen langzaam af storten in terwijl kleinere gedeelten van deze wolken zelf ook samentrekken: de proto-melkwegstelsels.
2.	Eerst ontstaan er kleinere massa-concentraties: de proto-melkwegstelsels. Bij stelsels met een relatief groot impulsmoment vormen zich afgeplatte schijfvormige gaswolken. Bij stelsels met een relatief laag impulsmoment vindt er alzijdige samentrekking plaats, waardoor elfipsoïdale stelsels ontstaan. In beide gevallen treedt daarna weer verdere samenklontering: de protosterren.
Terwijl dit proces gaande is, vormen zich langzamerhand de clusters doordat de sterrenstelsels elkaar aantrekken.

## § 2.4 De kosmische achtergrondstraling

FIGUUR 12 Relatieve intensiteit
van de microgolf-achtergrondstraling
( 3 K-straling).


In figuur 12 is een diagram gegeven van de microgolf-achtergrondstraling, die vanuit alle richtingen tot ons komt. De vorm van de stralingskromme komt overeen met die van een Planckse kromme bij een temperatuur van 2,7 K. In feite zien we hier de fotonen, die werden uitgezonden bij de ontkoppeling van materie en straling. Als gevolg van de hoge snelheden van de verstverwijderde stralingsbronnen hebben de oorspronkelijk uitgezonden fotonen een enorme roodverschuiving ondergaan. Omdat alle fotonen van het oorspronkelijk uitgezonden spectrum deze verschuiving ondergaan is de vorm dan de Planckse kromme bewaard gebleven.

## § 2.5 De oorsprong en evolutie van melkwegstelsels
Bij het instorten van een grote gaswolk met veel impulsmoment kan het gas eerst de vorm van een dunne platte schijf aannemen, voordat stervorming optreedk Daar waar de stervorming vroegtijdig optrad behoeven de sterren zich niet in een schijf te bevinden. Dit doet zich voor bij elliptische stelsels en ook bij de halo-sterren in ons eigen Melkwegstelsels, die tot de oudste sterren in ons stelsel behoren.

## § 2.6 Structuur en evolutie van het Melkwegstelsel
13,8 miljard jaar geleden was het Melkwegstelsel een grote, turbulente wolk van waterstof en helium. De eerste massieve sterren werden erin gevormd, produceerden zwaardere elementen en explodeerden als supernova's. De schokgolven van de explosies bevorderde het vormen van volgende generaties sterren. Tegelijkertijd kromp de Melkweg in onder invloed van zijn eigen zwaartekracht. Zijn oorspronkelijk langzame rotatie werd groter tijdens de contractie, omdat het impulsmoment behouden moest blijven. Langs de rotatie: as stortte de wolk volledig in, terwijl in het vlak van rotatie de contractie ophield. De schijf van het Melwegstelsel werd gevormd.


FIGUUR 13 Krachten op een deeltje gezien vanuit een roterende gaswolk. F is de gravitatiekracht. Fd is de centrifugaal(schijn)kracht, F, de resulterende kracht, die naar de schijf gericht is.

Vanuit het roterende stelsel gezien (fig. 13) ondervindt een willekeurig deeltje een aantrekkende kracht, die naar het centrum van het stelsel is gericht en vanwege zijn rotatie een (schijn)kracht (de middelpuntvliedende of centrifugale kracht). De resultante van beide leidt er toe dat het deeltje naar het rotatievlak (hier het vlak van de Melkweg) toe versneld wordt. In een gaswolk vinden relatief veel botsingen met deeltjes plaats, die vertikaal in tegengestelde richting bewegen, zodat deze snelheidskomponent gemiddeld verkleind wordt. Bij een gaswolk leidt dit tot schijfvorming. Als het gas al geconcentreerd in een ster aanwezig is, is de kans op botsingen veel geringer, zodat halo-sterren zicht wel ver buiten het vlak van de Melkweg kunnen bevinden.
De sterren met lage massa uit de eerste generatie bestaan nog steeds als halo-sterren. Hun grillige, willekeurig georiënteerde banen zijn een weerspiegeling van de eerste turbulente fase van de vorming van de Melkweg.

## § 2.7 Het ontstaan van het zonnestelsel
De meest waarschijnlijk geachte theorie over het ontstaan van het zonnestelsel gaat uit van het volgende (zie fig. 14).

FIGUUR 14 Samentrekkende gaswolk. De kern trekt bolvormig samen tot protoster, delen met hoog impulsmoment trekken samen in een schijf loodrecht op de rotatie-as.


Het zonnestelsel is ontstaan uit een grote, ronddraaiende gaswolk, waarvan de massa 3 á 4 keer die van de zon was. In de wolk kwamen elementen voor zwaarder dan helium, die ontstaan zijn in het binnenste van sterren uit vroegere generaties. Door de zwaartekracht ontstond kernvorming in het centrum.
Deeltjes met een laag impulsmoment konden zich naar de kern begeven. Deeltjes met een hoger impulsmoment, bewogen zich wel in de richting van het rotatievlak en omdat ze voortdurend met elkaar botsten verloren ze hun snelheidscomponent loodrecht op het rotatievlak. Ze behielden hun snelheid in het rotatievlak, zodat er een ronddraaiende schijf materie, rondom de proto-zon ontstond: het ecliptica-vlak.
De massa van de proto-zon was groter dan de massa van de huidige zon. De platte schijf in het ecliptica-vlak bevatte ongeveer 10% van de totale massa. Door het instorten van de wolk nam de draaisnelheid van het gas aanzienlijk toe, zoals bij een ijsdanseres, die bij een pirouette haar armen samentrekt. De zon verloor zijn impulsmoment aan het omringende gas door zijn magnetisch veld. Toen de kernreacties ontstoken werden, nam een sterke zonnewind nog meer impulsmoment van de zon mee. Het eindresultaat is onze huidige, langzaam draaiende zon, die nog maar 2% van het totale impulsmoment van het zonnestelsel bezit, terwijl zijn massa meer dan 99% van het geheel bedraagt.
De kleine deeltjes in de schijf, verzamelden zich in grotere brokken door continu zich herhalende botsingen, waarbij ze aan elkaar bleven kleven.
Uiteindelijk ontstonden planetesimalen : lichamen ter grootte van een asteroïde. De zwaartekracht van de brokken hield ze dan bij elkaar en als ze voldoende gegroeid waren, begonnen ze ook gas en stof uit de omringende wolk te verzamelen. Sommige kleinere brokken gingen om andere heen draaien: dit werden de manen. Wederzijdse verstoringen, vooral door de proto-Jupiter, voorkwam dat in de huidige asteroïde-gordel planetesimalen tot "volwassen" planeten aangroeiden.
De temperatuur in de oorspronkelijke wolk verklaart de verschillen in de chemische,, samenstelling van de planeten (zie hoofdstuk 3). De vluchtige elementen (zoals waterstof, en helium) zijn bijna helemaal afwezig in de binnenplaneten. Deze planeten zijn samengesteld uit zware materialen, waarvan de kondensatietemneratuur boven de 500 K ligt.


FIGUUR 15. Temperatuurverdeling in het zonnestelsel tijdens de planeetvorming. De chemische samenstelling van de planeten is een gevolg hiervan. De benaderde kondensatie-temperaturen van verschillende verbindingen is aangegeven.

De oorspronkelijke abundantie van deze materialen in de oorspronkelijke wolk was 0,4%, zodat de massa's van deze planeten relatief klein is.
Op de afstand van Mercurius was de temperatuur ongeveer 1400 K. Bij deze temperaturen beginnen ijzer en nikkel te condenseren. De relatieve abundantie van deze verbindingen is het grootst op Mercurius en het kleinste op Mars, waar de temperatuur slechts 450 K was. Daarentegen is de hoeveelheid ijzeroxide op Mars weer relatief groot, terwijl dat op Mercurius nauwelijks aanwezig is (zie fig. 15).
Op de afstand van Saturnus was de temperatuur zo laag, dat ijs kon worden gevormd: sommige manen van Saturnus bestaan uit bijna zuiver waterijs. Omdat 98% van het oorspronkelijke materiaal waterstof en helium was, zijn dit de voornaamste elementen op Jupiter en Saturnus. Op Uranus en Neptunus komt water in de vorm van ijs het meest voor.

Ten gevolge van planetaire verstoringen werden lichamen in onstabiele banen ingevangen of uit het zonnestelsel geslingerd (zie fig. 16 en 17). Asteroïden bleven in hun stabiele banen. In de buitengebieden van het zonnestelsel konden lichamen van 'stof en ijs, zoals kometen, bestaan.
Het begin van de kernreacties op de zon betekende het einde van de planeetvorming. De zon verloor massa door een sterke zonnewind. Het massaverlies reikte tot een hoogte van $10^{-7}M_{\text{zon}}/\text{jaar}$ . Echter deze fase was relatief kort en het totale massaverlies was niet groter dan een tiende van de huidige zonnemassa. De zonnewind "blies" al het interplanetaire gas en stof weg zodat de "stofzuigende werking" van de planeten ophield.


FIGUUR 16 De verdeling van asteroïden volgens hun afstand tot de zon laat groepen en gapingen zien. De meeste asteroïden zijn in de hoofdgordel, tussen 2,1 en 3,3 AE. Effecten van resonanties (plaatsen waar de omloopstijd van een lichaam gedeeld door die van Jupiter een exacte rationale breuk is) zijn ook zichtbaar.

FIGUUR 17 Schets van de banen van de asteroïden tussen Mars en Jupiter





