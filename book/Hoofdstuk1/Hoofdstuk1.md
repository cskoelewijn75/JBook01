
# H1 Inleidend overzicht

## §1.1 Astronomie en astrofysica

De **astronomie** is een tak van de sterrenkunde die zich bezighoudt met onder andere de **ruimtelijke bouw** van het heelal. Vragen zoals:
- hoe groot is de adstand Aarde-maan ?
- hoe ziet de sterrenhemel er uit over bijv. 50000 jaar ?

zijn dus vragen die behoren tot de astronomie.
De hoofdstukken 1 en 3 zijn hoofdzakelijk astronomisch.

**Astrofysica** is de tak van de sterrenkunde die zich bezighoudt met de **natuurkundige toestand** van de afzonderlijke objecten die zich in het heelal bevinden. Onder afzondelijke objecten verstaan we de Zon, de sterren (de zon is óók een ster), de planeten, manen en zelfs de ijle stof- en gaswolken die overal in het heelal tussen de sterren te vinden zijn.  
Vragen die typisch astrofysisch zijn, zijn bijvoorbeeld:
- wat is de massa-afname van de Zon per seconde ?
- wat is de temperatuur van de ster Betelgeuze ?

In de hoofdstukken 2, 4 en volgende zullen vooral dit soort vragen worden beantwoord. In dit hoofdstuk wordt een algemeen overzicht van de ruimtelijke bouw van ons heelal gegeven van klein naar groot.

## §1.2 De plaats van de Aarde in ons zonnestelsel

Ons zonnestelsel bestaat allereerst uit de Zon zèlf plus 9 planeten. Onze Zon vormt 99,86% van de massa van ons zonnestelsel. De planeten vormen bij elkaar slechts 0,135% van de totale massa. Het overige minieme deel vormen de manen, kometen, meteoroiden enz. Die planeten beschrijven (op verschillende afstanden van de Zon) min of meer cirkelvormige banen rond de Zon. Vanuit het noorden gezien, bewegen ze tegen de wijzers van de klok in. De rotatie om de eigen as geschiedt (uitgezonderd Venus en Uranus) in dezelfde richting. Ook de zon zèlf roteert in deze richting.
Uitgaande van de Zon komen we achtereenvolgens tegen: Mercurius, Venus, Aarde, Mars, Jupiter, Saturnus, Uranus, Neptunus en Pluto. Hoe dichter een planeet bij de Zon staat, hoe sneller hij zich rond de Zon beweegt. Mercurius draait één keer om de Zon in 88 dagen. De Aarde doet er 365 dagen over (= 1 jaar), Pluto maar liefst 247 jaar.  
De afstand van de aarde tot de zon is zo'n 150 miljoen kilometer. Dit wordt 1 ASTRONOMISCHE EENHEID genoemd (= 1 AE).  
Alle gegevens over afstanden, omlooptijden, massa's enz. staan in BINAS tabel 31.

Alle planeten bevinden zich nagenoeg in één plat vlak rond de Zon. Dit vlak heet het **eclipticavlak**.

``` {figure} ../figures/PlanetenEclipticavlak.jpg
---
width: 80%
name: Planeten in het Eclipticavlak
---
Hier is een diagram van de locatie van de planeten met hun baaninclines - de hoeken in graden waarmee de baan van een planeet rond de zon gekanteld is ten opzichte van het eclipticavlak.
``` 

## §1.3 Wat bevindt er zich verder in ons zonnestelsel? 
Tussen Mars en Jupiter bevindt zich een grote ruimte. Deze ruimte is echter niet leeg. Er bevindt zich een gordel van **planetoïden**: kleine brokken steen en ijs, meestal met een diameter kleiner dan 50 km, die in een brede ring rond de Zon draaien. De grootst bekende planetoïde heet Ceres en heeft een doorsnede van 800 km.

Soms nemen we ook kleinere brokken waar die in onze atmosfeer komen en door wrijving verbranden. Dit heten **meteoroïden**. Deze meteoroïden komen in groepen voor en bewegen ook in grote banen rond de Zon. Sommigen komen in onze atmosfeer en verbranden. Je ziet dan een lichtende streep aan de hemel. Dit verschijnsel wordt ook wel een 'vallende ster' genoemd, wat dus eigenlijk geen goede term is.

Soms zijn meteoroïden zó goot dat ze niet geheel verbranden in de atmosfeer. In dat geval noemen we ze meteorieten. Ze vallen dan te pletter op de Aarde en vormen kraters die enorme afmetingen kunnen hebben. De grootste krater werd ontdekt in Wilkes Land, Antarctica. De krater is ontstaan door een meteoriet van 13 miljard ton die met een snelheid van 70.000 km/s(!) op Aarde terecht kwam. De bekendste krater bevindt zich in Arizona met een diameter van 1265 meter. Hij is zo'n 25.000 jaar geleden ontstaan door een meteoriet van 2 miljoen ton.

De hele kleine meteoroïden worden zó sterk geremd door de atmosfeer, dat hun temperatuur niet hoog genoeg wordt om te verbranden. Ze zijn microscopisch van grootte en worden micro-meteorieten genoemd. Ze bedekken de Aarde als een laag stof. Vermoedelijk komen er miljoenen tonnen per jaar op Aarde neer.

Verder worden we soms verrast door een bezoek van een **komeet**.	
Kometen worden ook 'Haarsterren' genoemd (Komètès is Grieks voor langharig) maar die naam is onjuist. Ook een komeet is geen ster maar een brok materie, bestaande uit steen, metaal, stof, ijs enz. Kometen bewegen in sterk excentrische banen rond de Zon (zie FIGUUR 2).
``` {figure} ../figures/Komeet.jpg
---
width: 80%
name: Komeet
---
Gedeelte van de baan van een komeet
``` 	



## §1.4 De plaats van ons zonnestelsel in ons sterrenstelsel. 
In de vorige paragrafen hebben we gezien hoe ons zonnestelsel eruit ziet, welke objecten erin voorkomen en hoe het is ontstaan. De vraag is nu:
Wat bevindt er zich buiten het zonnestelsel ? Het antwoord is kort: NIETS. Behalve stof en gas en hier en daar een losse komeet is de ruimte *direkt* buiten het zonnestelsel leeg. Zouden we echter een ruimteschip hebben dat met een snelheid van bijv. 100.000 km/uur zou kunnen reizen (de in september 1977 gelanceerde ruimtesonde VOYAGER had die snelheid !), en zouden we flink wat tijd hebben, dan komen we pas na zo'n 46000 jaar **de eerste ster buiten ons zonnestelsel: <u>Proxima Centauri</u>** tegen. Deze ster staat op $40·10^{12}$ km van ons vandaan (zie BINAS tabel 32B). Deze afstand is voor onze begrippen niet meer voor te stellen. Daarom is voor de enorme afstanden in de ruimte een nieuwe eenheid ingevoerd, het **LICHTJAAR:**  

<u>**1 LICHTJAAR IS DE AFSTAND DIE HET LICHT AFLEGT IN 1 JAAR**</u>

Uit BINAS kun je halen dat er slechts een paar sterren binnen een afstand van 10 lichtjaar van ons vandaan staan. In FIGUUR 3 is te zien hoe de sterdichtheid is op verschillende afstanden van de Zon.

FIGUUR 3: Sterdichtheid op verschillende afstanden.



Gaan we nu kijken op een afstand van zo'n 100.000 lichtjaar om ons heen dan zien we dat de sterren zijn samengepakt in een grote platte 'schijf'. Deze schijf heet een **sterrenstelsel**. Het sterrenstelsel waarin wij ons bevinden wordt ook wel de **MELKWEG** genoemd.
In FIGUUR 4 is te zien dat ons zonnestelsel zich op zo'n 30.000 lichtjaar van het centrum van dit sterrenstelsel bevindt. De breedte van ons sterrenstelsel is langs de armen zo'n 300 lichtjaar.  
Net zoals de planeten in ons zonnestelsel om het centrum (de Zon) draaien net zo draaien ook alle sterren en wolken in ons sterrenstelsel min of meer in cirkelvormige banen rond een denkbeeldig centrum. Hoe dichter een ster zich bij het centrum bevindt, hoe sneller hij zich rond het centrum beweegt. Dit verklaart gedeeltelijk de spiraalarmen in FIGUUR 4. Onze Zon doet over één omloop rond het centrum ruim 200 miljoen jaar.
Ook het ontstaan van ons sterrenstelsel lijkt op het ontstaan van ons zonnestelsel, maar dan op veel grotere schaal (zie hoofdstuk 2).
Zie FIGUUR 4 (zijaanzicht):

``` {figure} ../figures/Melkweg3.jpg
---
width: 80%
name: Melkweg zijaanzicht
---
Melkweg zijaanzicht
``` 	
``` {figure} ../figures/Melkweg2.jpg
---
width: 80%
name: Melkweg bovenaanzicht
---
Melkweg bovenaanzicht
``` 	





Kijken we, vanuit de Aarde, naar links of naar rechts in ons melkwegstelsel dan zien we onnoemelijk veel sterren. Het zijn er zoveel dat de meeste niet afzonderlijk te zien zijn. Ze vormen 's avonds aan de hemel een witte band: een 'weg van melk'. Het is voor ons onmogelijk om in die richtingen buiten ons sterrenstelsel te kijken vanwege die enorme hoeveelheid sterren. Ook wordt ons zicht belemmerd door de enorme stof- en gaswolken die het licht van de achterliggende sterren absorberen. Kijken we echter omhoog of omlaag vanuit ons sterrenstelsel dan is het, vanwege de relatief geringe hoeveelheid sterren, wèl mogelijk om buiten ons sterrenstelsel te kijken. Om dan andere objecten (sterrenstelsels) waar te nemen, moet men wèl over een kijker beschikken !! Met het blote oog is het dus niet mogelijk om in welke richting dan ook buiten onze melkweg te kijken ! Alle objekten die we 's avonds aan de hemel zien bevinden zich dus in onze melkweg. Zie ook figuur 4: de donkere cirkel in het zijaanzicht is ons waarnemingsgebied zonder kijker.



## §1.5 De plaats van ons sterrenstelsel in de 'lokale groep'. 
Zo weten we dat direkt buiten ons sterrenstelsel (net zoals buiten ons zonnestelsel) de omringende ruimte vrijwel leeg is, afgezien van bolvormige sterrenhopen. We moeten met de lichtsnelheid 2,2 MILJOEN JAAR reizen om bij een ander goot sterrenstelsel te komen: **DE ANDROMEDANEVEL**. Deze naam is ongelukkig gekozen omdat het geen nevel is. Beter is het om te spreken van het Andromeda<u>stelsel</u>. 
FOTO 1 achterin de syllabus toont dit sterrenstelseL Het is ongeveer 1,5 keer zo groot als ons eigen sterrenstelsel en bevat 5 keer zoveel sterren.
FIGUUR 5: De lokale groep.


Behalve het Andromedastelsel bevinden zich op een afstand van 5 miljoen lichtjaar om ons heen nog een twintigtal andere sterrenstelsels. De kleine en de grote Magelhaese wolken (ze heten wolken maar het zijn ook gewoon sterrenstelsels) zijn, naast de Andromedanevel, ook bekende stelsels. Ze bevinden zich op 'slechts' 200.000 lichtjaar van ons vandaan.(FIGUUR 5) Ons sterrenstelsel vormt, samen met het Andromedastelsel, de Magelhaese wolken en nog 20 andere stelsels, de zogenaamde **LOKALE GROEP**. In BINAS (tweede druk, niet in de derde!) kun je méér gegevens vinden over de lokale groep.


## §1.6 De plaats van de 'lokale groep' in het Virgo-cluster.

FIGUUR 6 Het supergalactiseh vlak is een denkbeeldig vlak loodrecht op het Melkwegvlak en door het Virgo-cluster. (de witte pijl geeft de positie van de zon aan). Ten gevolge van de aanwezigheid van de Melkweg zien we in een brede zone geen sterrenstelsels (vermijdingszone).


In ons heelal bevinden zich, behalve ons sterrenstelsel, zo'n 10 MILJARD andere sterrenstelsels. En elk sterrensteLsel bestaat gemiddeld weer uit 100 miljard sterren. Behalve de lokale groep zijn er 'in de buurt' nog een aantal van die groepen. Sommigen van die groepen bestaan uit honderden sterrenstelsels. Onze groep blijkt, samen met die andere groepen, wéér in een grote poep te liggen. Zo'n <u>verzameling van groepen</u> wordt een **<u>CLUSTER</u>** genoemd. **Pas als een groep uit meer dan 100 stelsels bestaat wordt het een cluster genoemd**. Een cluster kan uit honderden groepen bestaan. Er bevinden zicn nog vele andere clusters om ons heen.
De naam van 'ons' cluster is het 'Virgo'-cluster. Het belangrijkste gedeelte hiervan ligt op 70 miljoen lichtjaar van ons vandaan (zie figuur 6 en 7).

FIGUUR 7 Een kaart van de lokale groep. De pflsities komen overeen met de projektie van de stelsels op het supergalactische vlak. Er is sprake van samenscholing rond de zwaarste leden.

Ook clusters komen weer in groepen voor. Een groep van clusters wordt een **<u>SUPERCLUSTER</u>** genoemd. Een supercluster bestaat meestal uit 5 tot 10 clusters.
Men heeft wel eens gedacht dat ons sterrenstelsel zich in het centrum van het heelal bevond. Men ontdekte namelijk dat hoe verder sterrenstelsels van ons vandaan waren, hoe groter de snelheid was waarmee ze zich van ons af bewogen. ( Er zijn sterrenstelsels gezien op zo'n 10 miljard Ij. van ons vandaan die zich met acht-tiende van de lichtsnelheid van ons af bewegen ! )
Tegenwoordig weet men dat we geen bijzondere positie in het heelal innemen. We bewegen, samen met miljarden andere sterrenstelsels met enorme snelheid van elkaar af (zie figuur 8)

FIGUUR 8. Bij uitdijing werden de afstanden tussen 1. 2 en 3 relatief evenveel vergroot

## § 1.7 Vormen van sterrenstelsels. 
Men onderscheidt ruwweg 3 vormen van sterrenstelsels:
a.	**Spiraalstelsels**
Dit zijn de grootste sterrenstelsels die er bestaan. Ze zijn vrij plat in de vorm van een schijf, de kern is wat dikker. Bij de zogenaamde 'balkspiralen' is de kern balkvormig. De schijf bestaat uit spiraalarmen, die rond het centrum van de kern zijn gewikkeld. 80% van de waargenomen sterrenstelsels is spiraalvormig, zo ook ons sterrenstelsel en het Andromedastelsel.

b.	**Elliptische stelsels**
De beste omschrijving voor een elliptisch stelsel is: een spiraalstelsel zonder armen. (Zie FIGUUR 9) Ze bestaan vrijwel alleen uit sterren en nauwelijks uit stof en gas. De mate van ellipsvormigheid verschilt van 0 tot 7 en is te vinden met de formule:
10 ( a - b )/a
(7 = maximaal-ellipsvormig). Elliptische stelsels vertonen weinig rotatie.

FIGUUR 9: Soorten stelsels.


c.	**Onregelmatige stelsels**
Slechts 4% van de sterrenstelsels hebben geen regelmatige vorm. Voorbeelden hiervan zijn de al genoemde Magelhaense wolken. Dit stelsel beweegt zich om het centrum van het Melkwegstelsel en is door dit stelsel totaal gedeformeerd, zodat het als het ware een lange sliert langs de gemiddelde baan is geworden.

